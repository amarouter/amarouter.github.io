## JavaScript'e Giriş
JavaScript, dünyanın en popüler programlama dillerinden biridir.
Birçok dile kıyasla kolay öğrenilebilen JavaScript, Frontend geliştirmede en çok kullanılan programlama dilidir.
### Neden JavaScript öğrenmeliyiz?
JavaScript, tüm web geliştiricilerinin öğrenmesi gereken 3 dilden biridir. Web sayfalarının;
1. içeriğini tanımlamak için HTML,
2. düzenini belirtmek için CSS,
3. davranışını programlamak için JavaScript bize yardımcı olur.
### Öğrenme Hızı
Bu rehberdeki öğrenme hızınız sizin elinizdedir.
Eğer zorlanıyorsanız, ara verin veya materyalleri tekrar okuyun.
Ve unutmamak gerekir ki iyi bir programcı olmanın yolu şudur: Pratik yapmak ve sürekli Kod yazmak!
### Sıkça Sorulan Sorular
JavaScript'i nereden indirebilirim?

JavaScript ücretsiz mi?

JavaScript almanız veya indirmeniz gerekmez.
JavaScript, bilgisayarınızın, tabletinizin ve akıllı telefonunuzun tarayıcısında zaten çalışıyor.
JavaScript herkes için ücretsizdir.

Şimdi JavaScript'in bazı yeteneklerinden bahsedelim:
- JavaScript HTML içeriğini değiştirebilir.
- JavaScript, HTML attribute(özellik) değerlerini değiştirebilir
- JavaScript, HTML stillerini(CSS'in yaptığı gibi) değiştirebilir. Bir HTML elemanının stilini değiştirmek, HTML attribute'ünü değiştirmenin bir çeşididir.
- JavaScript, bir HTML elemanını gizleyebilir veya gösterebilir.
### Biliyor musunuz?
JavaScript ve Java, hem konsept hem de tasarım açısından tamamen farklı dillerdir.
JavaScript, 1995 yılında Brendan Eich tarafından icat edildi ve 1997'de bir ECMA standardı haline geldi.
ECMA-262, standardın resmi adıdır. ECMAScript, dilin resmi adıdır.
2009 yılında geliştirilen Node.js sayesinde JavaScript yalnızca tarayıcılarda değil, sunucularda da çalışabiliyor.

#### Kaynakça
[w3schools JavaScript Tutorial](https://www.w3schools.com/js/default.asp)

[w3schools JavaScript Introduction](https://www.w3schools.com/js/js_intro.asp)
