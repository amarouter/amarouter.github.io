## JavaScript Kullanım Alanları
JavaScript esas olarak web tabanlı uygulamalar ve web tarayıcıları için kullanılır. Ancak JavaScript'in kullanım alanları bunlarla sınırlı değildir. JavaScript'in kullanım alanlarından bazılarını aşağıda listeledik:

1. Web sayfalarını interaktif hale getirme

JavaScript, kullanıcıların web sayfalarıyla etkileşime girmesine olanak tanır. Bir web sayfasında JavaScript ile yapabileceklerinizin neredeyse sınırı yoktur. Örneğin;

Bir butona tıklayarak daha fazla bilgiyi gösterebilir veya gizleyebilirsiniz.
Fare üzerine geldiğinde bir butonun rengini değiştirebilirsiniz.
Ana sayfadaki resimlerden oluşan bir slider(carousel) oluşturabilirsiniz.
Web sitelerinde animasyonlar, interaktif haritalar, video oynatıcılar oluşturabilirsiniz.

2. Web ve mobil uygulamalar oluşturma

Geliştiriciler, web ve mobil uygulamalar geliştirmek ve oluşturmak için çeşitli JavaScript Framework'lerini(bkz. [Framework ve Library farkı](https://www.internetalemi.net/framework-kutuphane-arasindaki-fark-nedir/)) kullanabilirler. JavaScript Framework'leri, geliştiricilere rutin programlama özellikleri ve görevleri için kullanmak üzere önceden yazılmış paketler bütünüdür.
Popüler JavaScript Frontend(ön uç) Framework'leri arasında React, React Native, Angular ve Vue bulunur.

3. Web sunucuları oluşturma ve sunucu uygulamaları geliştirme

Web sitelerinin ve uygulamaların ötesinde, geliştiriciler JavaScript'i basit web sunucuları oluşturmak ve Node.js kullanarak Backend(arka uç) geliştirmek için de kullanabilir.

4. Oyun geliştirme

Elbette tarayıcı oyunları oluşturmak için JavaScript'i de kullanabiliriz. Bunlar, yeni başlayan geliştiricilerin JavaScript becerilerini geliştirmeleri için harika bir yoldur.

#### Kaynakça
[Hack Reactor What is JavaScript Used for?](https://www.hackreactor.com/blog/what-is-javascript-used-for)

[TalendGrid JavaScript Nedir?](https://talentgrid.io/javascript-nedir-temel-kaynaklar/)
